Ενεργειακό Σπίτι 

Πρόβλημα:
Με βάση τις τελευταίες εξελίξεις και την ενεργειακή κρίση που βιώνουμε έχει γίνει επιτακτική η ανάγκη για εξοικονόμηση της ενέργειας και αξιοποίηση των ενεργειακών πόρων. Οποιαδήποτε λύση κι αν υλοποιήσουμε οφείλουμε να είναι φιλική προς το περιβάλλον.

Λειτουργία Συστήματος: 
Ένα σπίτι με αυτονομία ρεύματος και θέρμανσης με την ύπαρξη φωτοβολταϊκών στην
οροφή. Τη μέρα το φως είναι ανενεργό (οι διακόπτες δε λειτουργούν) και φορτίζουν τα φωτοβολταϊκά, το απόγευμα είναι χαμηλής απόδοσης και το βράδυ έχει απόδοση 100%. Σε περίπτωση που έξω δεν έχει ήλιο κι ας είναι πρωί θα υπάρχει δυνατότητα να χρησιμοποιήσουμε την αποθηκευμένη ενέργεια και οι διακόπτες θα λειτουργούν κανονικά. Επιπλέον, για να εκμεταλλευτούμε πλήρως το φως του Ήλιου, όταν έχει ήλιο θα ανοίγουν αυτόματα τα παράθυρα του σπιτιού ενώ όταν βρέχει θα κλείνουν. Τέλος, ανάλογα με τη θερμοκρασία που υπάρχει έξω, τα φωτοβολταϊκά θα ρυθμίζουν την εσωτερική θερμοκρασία που θα υπάρχει στο σπίτι. Το σπίτι θα σχεδιαστεί και θα τυπωθεί σε 3D printer.

Πώς λύνει το πρόβλημα; 
Το σπίτι γίνεται σε μεγάλο βαθμό ανεξάρτητο από οποιαδήποτε εταιρεία παροχής ενέργειας και εκμεταλλευόμαστε το φυσικό φως χωρίς να επιβαρύνεται το περιβάλλον.
